---
layout: post
title:  "Ден 0: Една нощ в Мадрид"
date:   2018-01-15 00:21:00 +0200
categories: travel central-america spain
excerpt_separator: <!--more-->
---

![Vaporware in Madrid]({{ "/assets/central-america-trip/madrid-night-cover.jpeg" | absolute_url }})

Действито се случва на: **09.12.2017г.**

Като първа стъпка в пътуването беше престой в Мадрид. Пристигахме вечерта и следващият ни полет беше на следващия ден през деня, някъде около обяд.

<!--more-->

В момента, в който се изнизахме от летищните автобусчета, бяхме добре подсетени, че сме в Испания. Нямаше жива душа на паспортния контрол. Никой! Само затворени прозрачни врати. От другата страна на металните врати мина случаен човек от персонала на летището. Той беше също толкова учуден, че има хора колкото и ние, че няма персонал. Всички се струпаха около него и той само започна да обяснява, че няма нищо общо с паспортния контрол и не е негова работа. Въпреки това отиде да намери някой по-наясно с въпроса. След 15-тина минути от някъде дотича някакъв полицай и тръгна да отваря едно гише. Само едно за огромна тълпа, която вече се беше подредила по всички гишета. Разбира се, сега всички се скупчиха върху единственото отворено гише без никакъв ред. Полицаят, наясно че тълпата не е в добро настроение, започна да пуска хората без да гледам много паспортите. След още 10-тина минути се появиха и още полицаи, но ния вече бяхме преминали и не можах да видя развръзката.

Хоп, вече сме в Мадрид! Едно бързо метро до центъра и ще разгледаме улиците и площадите и ще хапнем, ще се намери бира…

Бум! На излизане от метрото ни посрещна непроходима тълпа, докъдето поглед стига! Asia- style, преминаването трябва д става с повече нахалство и упорства. Междувременно се свързахме с Атина, която явно живее тук. Случайно през статуси в Instagram. Тия неща били полезни, да види човек! Та, тя може да мине към 23:00, пък ние ще си търсим храна и ще се поснимаме по парковете и интересните места. Снмането, разбира се, вървеше добре. Сградите няма къде да избягат. Но храната… Тръгнахме към няколкото препоръчани местса. Първото е заето, “Ако направите резервация след 2 часа ще има място.” Второто е пълно. Третото са “ Имате ли резервация? Ха-ха-ха! Луди ли сте, нямаме маси.” Четвъртото е пълно, шестото е пълно, шестото е пълно. Ясно…Всичките тълпи по-скоро също ядат по заведенията. Кой да предположи!? Както и да е след 2 часа успяхме да седнем в хамбургерджийница, трима човека на маса за двама. Но все пак храната беше добре дошла! Там изчакахме Атина и тръгнахем да търсим бар. ПОд нейното ръководство и с доста по-малко наброй “няма места”, намираме. Уха! Друго си е с местен, който говори езика. След две-три бири и тълпите намаляха.

След като баровете спряха да приемат нови посетители, решихме да опитаме някакво тайно заведение, в което се влиза само, ако знаеш къде да го търсиш и с парола. Всъщност имаше огромна табела и изобщо не ни питаха за паролата :(  Въпреки големите надежди мястото се оказа не особено интересно. Беше и доста скъпо. 12 € за спагети на микровълнова!

И общо взето, това беше последното нещо преди да се доберем до летището с готиния летищен автобус. Спахме час-два по пейките и дойде време за самолета.

_Това е част от поредицата ми, описваща мислите ми по време на скорошната ми почивка в Централна Америка. Начало на поредицата и описание можете да намерите [тук]({{ site.baseurl }}{% post_url 2018-01-15-01-central-america-intro %})._

[Следващият ден ->]({{ site.baseurl }}{% post_url 2018-01-15-panama-day-1 %})
